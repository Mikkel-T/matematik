---
layout: layout:CalculatorLayout
title: Plan ud fra 3 punkter
SEOtitle: Plan ud fra 3 punkter beregner
description: En vektorberegner der beregner planens ligning og planens parameterfremstilling ud fra 3 punkter
keywords: planens ligning, planens ligning beregner, planens ligning ud fra tre punkter, planens parameterfremstilling, planens parameterfremstilling beregner, planens parameterfremstilling ud fra tre punkter, vektor 3d
---

import Calculator from "@components/calculators/vektor/3d/plan-fra-tre-punkter.svelte";

En plan er en flade i rummet. En plan kan beskrives på flere måder. Den kan beskrives ved en parameterfremstilling, eller ved en ligning.

## Planens parameterfremstilling

Planens parameterfremstilling er en måde at beskrive en plan i rummet. Planens parameterfremstilling er på formen:

$$
\begin{pmatrix}x\\y\\z\end{pmatrix} = \begin{pmatrix}x_0\\y_0\\z_0\end{pmatrix} + t \cdot \begin{pmatrix}r_{1x}\\r_{1y}\\r_{1z}\end{pmatrix} + s \cdot \begin{pmatrix}r_{2x}\\r_{2y}\\r_{2z}\end{pmatrix} \;,\; t,s \in \mathbb{R}
$$

Her er $x_0$, $y_0$ og $z_0$ koordinaterne for et punkt på planen mens $r_{1x}$, $r_{1y}$ og $r_{1z}$ er koordinaterne for en retningsvektor $\vec{r_1}$ og $r_{2x}$, $r_{2y}$ og $r_{2z}$ er koordinaterne for en retningsvektor $\vec{r_2}$. Disse to retningsvektorer må ikke være parallelle. $t$ og $s$ kaldes for parametre.

Når man skal finde planens parameterfremstilling ud fra tre punkter, starter man med at lave retningsvektorerne ved at tage [forbindelsesvektoren](/vektor/3d/forbindelsesvektor) mellem punkterne. Herefter vælges et af punkterne som punktet, planen skal gå igennem.

## Planens ligning

Planens ligning er en måde at beskrive en plan i rummet. Planens ligning er på formen:

$$
a \cdot x + b \cdot y + c \cdot z + d = 0
$$

Her er $a$, $b$ og $c$ koordinaterne for en normalvektor til planen mens $d$ er defineret ved

$$
d = -a \cdot x_0 - b \cdot y_0 - c \cdot z_0
$$

Hvor $x_0$, $y_0$ og $z_0$ er koordinaterne for et punkt på planen.

Måden, man beregner planens ligning ud fra tre punkter på, er ved at lave to retningsvektorer ved at tage [forbindelsesvektoren](/vektor/3d/forbindelsesvektor) mellem punkterne og finde normalvektoren ved at tage [krydsproduktet](/vektor/3d/krydsprodukt) af disse. Herefter beregnes $d$ og til sidst sættes alt ind i planens ligning.

Denne beregner kan beregne planens parameterfremstilling og planens ligning ud fra punkterne $A$, $B$ og $C$. Her vil $\vec{r_1}$ være vektoren $\vec{AB}$ fra $A$ til $B$ og $\vec{r_2}$ være vektoren $\vec{AC}$ fra $A$ til $C$ mens $A$ er punktet $(x_0, y_0, z_0)$. De samme retningsvektorer bliver brugt til både parameterfremstillingen og ligningen.

<Calculator client:only />
