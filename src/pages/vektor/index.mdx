---
layout: layout:ListLayout
title: Vektorer
SEOtitle: Vektor beregnere
description: En samling af vektor beregnere for vektorer i 2D og 3D
keywords: vektor, vektor beregner, vektorer i 2d, vektorer i 3d
---

En vektor er et matematisk koncept, der repræsenterer en retning og en længde. Vektorer betegnes ofte som små bogstaver med en lille pil over. For eksempel:

$$
\vec{a}
$$

Denne vektor kaldes "vektor a". Længden af en vektor repræsenteres ofte med to lodrette streger på hver side af vektoren. For eksempel er $|\vec{a}|$ længden af $\vec{a}$.

Vektorer kan også repræsenteres ud fra to koordinater. Dette kaldes en forbindelsesvektor, en vektor der går fra $A$ til $B$ kan skrives som:

$$
\vec{AB}
$$

Vektorer kan repræsenteres grafisk som en pil. Eksempelvis kan man sige at $\vec{a}$ er en vektor der går fra punktet $A$ til punktet $B$. Dette kan illustreres således:

![Vektor](/img/vektor/vektor.svg)

Måden, man regner med vektorer på er ved at bruge deres koordinater. Den matematiske notation for vektorers koordinater er som følger:

$$
\vec{a} = \begin{pmatrix} a_1 \\ a_2 \end{pmatrix}
$$

I dette tilfælde har vi med en vektor i 2D at gøre. Hvis vi har med en vektor i 3D at gøre, vil der være en ekstra koordinat. Vektorers koordinater kan illustreres således:

![Vektor koordinater](/img/vektor/vektor-koordinater.svg)

Hvor det sidste koordinat for en vektor i 3D er $z$-koordinatet.
